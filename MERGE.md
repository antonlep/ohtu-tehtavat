# Lean Primer

Lean-ajattelu on menetelmä jota voi hyödyntää erityisesti tuotekehityksesssä ja tuotannossa. Menetelmä on peräisin Toyotalta. Menetelmän pääajatuksena on keskittyä siihen, mikä tuottaa asiakkaalle arvoa, sen sijaan että mikromanageroitaisiin yksittäisiä työntekijöitä. Yksittäiset työkalut ja prosessit eivät ole menetelmässä kaikkein tärkeintä, vaan kyseessä on laajempi ajattelumalli koko yrityksen tasolla, johon kuuluu monta osa-aluetta. Keskeistä on jatkuvan kehityksen periaate (kaizen), jossa joka asiassa koetetaan miettiä keinoja, millä asiat voi tehdä paremmin, sekä ihmisten kunnioittaminen. Tavallisten työntekijöiden potentiaali on tarkoitus hyödyntää mahdollisimman hyvin kouluttamalla ihmisiä taitaviksi ajattelijoiksi. Lean-ajattelua noudattavassa yrityksessä ajatuksena on että managerit ovat oman alansa asiantuntijoita jotka kykenevät myös käytännön työhön, ja toimivat osittain opettajan roolissa. Mentelmään liittyy myös 14 kohdan lista konkreettisista noudatettavista periaatteista, ja ajatus hukkatyön välttämisestä. Lisäksi menetelmään sisältyy erityiset periaatteet ja käytännöt tuotekehitystä koskien.